# Fine art prints

Il progetto riguarda un sito web e-commerce di stampe artistiche, dove è possibile acquistare e vendere prodotti. Il sito presenta un’interfaccia pensata sia dal lato cliente, che da quello venditore.

# Design

Per quanto riguarda il design, abbiamo inizialmente realizzato una serie di mockup per definire la struttura del sito nel suo complesso, e grazie ad un focus group di parenti e amici, abbiamo compreso il modo in cui gli utenti interagiscono con il sito in modo ottimale. Sulla base delle informazioni acquisite, abbiamo quindi revisionato i mockup ed effettuato le modifiche.

Navigando nel sito è possibile visualizzare la home, lo shop, la pagina delle categorie di stampa e il carrello, senza effettuare il login.
Cliccando su un prodotto sullo shop è possibile personalizzarlo, potendo scegliere le dimensioni e una varietà di opzioni come la tecnica di stampa, la cornice e il passpartout e infine aggiungerlo al carrello.
Una volta entrati, veniamo reindirizzati alla nostra area riservata, ovviamente personalizzata in base al nostro ruolo. 

# Cliente

Lato cliente è possibile visualizzare e modificare le informazioni personali e quelle di pagamento, visualizzare i nostri ordini in base a diversi filtri e visualizzare le relative notifiche.
 
Una volta scelti i nostri prodotti, cliccando nel carrello è possibile procedere al checkout, dove vediamo il riepilogo del nostro ordine. Qui è possibile aggiungere un nuovo metodo di pagamento, un indirizzo di consegna alternativo e scegliere il corriere che preferiamo, per poi procedere alla conferma dell’ordine. Una volta effettuato, nella sezione i miei ordini nell'area riservata potremo visualizzarlo.

# Venditore

Lato venditore, è possibile modificare le informazioni personali, vedere le proprie stampe in vendita, modificandone eventualmente i dati, aggiungerne di nuove e vedere gli ordini dei nostri prodotti.

# Sicurezza

Il sito offre un login sicuro, grazie alla cifratura della password, protezione dagli attacchi cross site scripting (XSS) e SQL injection.
